Ondokuz Mayıs Üniversitesi Bilgi Güvenliği Belgelendirme Politikası
===================================================================

Amaç
----

Bu politikanın amacı, Ondokuz Mayıs Üniversitesi Bilgi Güvenliği politikalarının
belgelendirilmesine dair gereksinimleri ve standartları belirlemektir.

Bu politika ile kurumda bilgi güvenliğinin sağlanabilmesi için kurum
stratejisinin belgelendirilmesi ve kontrol edilebilen, etkili güvenlik
önlemlerinin alınması hedeflenmektedir.

Kapsam
------

Ondokuz Mayıs Üniversitesi Bilişim Kaynakları kullanıcıları, bu politika ile
belirlenen ilkelere uymakla yükümlüdür.

Gereksinimler
-------------

Bilgi Güvenliği Politikaları belgelendirilirken, bilgi güvenliğinin sağlanması
için kurum çapında kullanılacak bilgi güvenliğinin omurgası oluşturulmalıdır.
Yapının sağlıklı ve kaliteli olabilmesi için bu politika ile birlikte
kullanılacak ilişkili politikalar hazırlanmalıdır.

Politika belgelendirmede, kurum gereksinimleri ve riskler göz önüne alınarak;

- Koordinasyon sağlanması
- Raporlama ve dokümantasyonun sağlanması
- Kapsam ve detay çalışmaları için kullanılacak standartların ve uygulanacak
  yöntemin yer aldığı, yol gösterici dokümanların hazırlanması
- Bilgi güvenlik politikasının kapsam ve içeriğinin belirlenerek hazırlanması
- Bilgi güvenlik politikasının alt politikaları ve prosedürlerinin belirlenerek
  hazırlanması
- Birimlerden gelen isteklerin değerlendirilerek gerekli görülmesi durumunda
  proje dokümanlarına yansıtılması
- Proje çalışmalarının planlanması, varlıkların belirlenmesi, sınıflandırılması,
  risk analizi, bilgi güvenlik planları, iş devamlılık planları hazırlanması
  gibi proje aktiviteleri için kullanılacak yöntem, standartların, kalitenin ve
  yardımcı dokümanların hazırlanması
- Birimlerden gelen çalışma sonuçlarının değerlendirilmesi, incelenmesi, takibi
  ve kontrolünün sağlanması gereklidir.

Genel İlkeler
------------

1. Bilişim sisteminin yapısı ile bütün iş ve işlemler açıkça belgelenmeli ve bu
   belgeleme inceleme amacıyla kolaylıkla ulaşılabilir durumda olmalıdır.

2. İş akışları uygun şekilde belgelenmelidir.

3. Belgeleme, tarih belirtilerek yapılmalı ve yedek kopyaları güvenli bir yerde
   muhafaza edilmelidir.

4. Girdi türleri ve girdi form örnekleri belgelenmelidir.

5. Ana dosyalar ile diğer dosyaların içerik ve şekilleri belgelenmelidir.

6. Çıktı form örnekleri ve çıktıların kimlere dağıtılacağı belgelenmelidir.

7. Programların nasıl test edildiği ve test sonuçları belgelenmelidir.

8. Bütün program değişikliklerinin detayları belgelenmelidir.

Referanslar
----------

1. [Mevzuat Bilgi Sistemi](http://mevzuat.basbakanlik.gov.tr/Metin.Aspx?MevzuatKod=7.5.19880&MevzuatIliski=0&sourceXmlSearch=elektronik%20haberle%C5%9Fme%20sekt%C3%B6r%C3%BCnde)
2. [T.C. Sağlık Bakanlığı Bilgi Güvenliği Politikaları Kılavuzu](https://bilgiguvenligi.saglik.gov.tr/files/BilgiG%C3%BCvenli%C4%9FiPolitikalar%C4%B1K%C4%B1lavuzu.pdf)