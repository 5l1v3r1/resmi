Güvenli Parola Politikası
=========================

Amaç
----

Bu politikanın amacı güvenli parola oluşturma, bu parolayı koruma ve değişim
aralıkları için bir standart belirlemektir.

Kapsam
-------

Bu politika Ondokuz Mayıs Üniversitesi kurumsal iletişim ağını kullanan bütün
Ondokuz Mayıs Üniversitesi mensuplarını (çalışanlar, akademisyenler, öğrenciler
vb.) kapsamaktadır.

Genel İlkeler
-------------

1. Tüm sistem düzeyinde parolalar (örneğin, root, enable, NT administrator,
   uygulama yönetim hesapları vb.) en az yılda bir kez değiştirilmelidir.

1. Tüm kullanıcı düzeyinde parolalar (örneğin, e-posta, web, masaüstü
   bilgisayar, vb.) en az yılda bir kez değiştirilmelidir. Önerilen değişim
   aralığı her altı aydır.

1. Her başarılı parola benzersiz olmalıdır. Aynı parolanın tekrar kullanılmasına
   izin verilmeyecektir.

1. Parolalar en az sekiz (8) karakter uzunluğunda olmalıdır.

1. Grup üyeliği ya da "Sudo" gibi program aracılığıyla verilen sistem düzeyinde
   yetkilere sahip kullanıcı hesapları, bu kullanıcı tarafından kullanılan tüm
   diğer hesaplardan benzersiz bir parolaya sahip olmalıdır.

1. Parolalar e-posta mesajlarına veya diğer elektronik iletişim formlarına
   eklenmemelidir.

1. Parolalar hiçbir zaman yazılı ya da online olarak saklanmamalıdır.

1. İdari asistanlar veya sekreterler de dahil olmak üzere parolalar kimseyle
   paylaşılmamalıdır. Tüm şifreler özel ve gizli bilgi olarak kabul edilmelidir.

1. Kullanıcı ve sistem düzeyindeki tüm parolalar açıklanan kurallara uymak
   zorundadır.

Güçlü Bir Parola Oluşturmak için Kabul Edilebilir Yöntemler
-----------------------------------------------------------

- En az 10 karakter kullanın. Genellikle, kullanabileceğiniz karakter sayısı
  arttıkça, bir şifrenin kırılması veya tahmin edilmesi daha zor olur.

- Hatırlaması kolay ancak başkaları tarafından tahmin edilmesi zor bir parola
  belirleyin. Yararlı bir yaklaşım; büyük ve küçük harflerin kullanımı ve harf
  yerine geçen özel karakterleri kullanarak bir şifre yaratmak için bir cümle
  veya söylem kullanmaktır. Örneğin, "One ring to rule them all, one ring to
  bind them" ifadesi çok güçlü bir şifre olarak kullanılabilen "1R2rtAor2Bt"
  gibi bir parola deyimi oluşturmak için kullanılabilir.

- Parolalar, şu dört karakter türünden en az üçünü içermelidir: büyük harfler
  (A-Z), küçük harfler (a-z), rakamlar (0-9) ve özel karakterler ( _, -. +, =,!,
  @, %, *, &, ”, :, ., veya /)

- Sizinle ilişkili olan kelimeleri (ad, soyad, adres vb.) veya sayıları (tc
  kimlik no, doğum günü, telefon numarası, araç plakası vb.) parola olarak
  kullanmaktan kaçının.

- Tüm parola için aynı karakteri (örneğin; '11111111') kullanmaktan kaçının.

- Parolanızda yaygın harf veya sayı kalıpları kullanmaktan kaçının (örneğin;
  '12345678' veya 'abcdefgh'). Bilgisayar korsanlarının test edeceği ilk şey
  bunlardır.

Uygulama ve Sorumluluklar
-------------------------

Bütün Ondokuz Mayıs Üniversitesi mensupları bu politikalara tabidir. İhlali
durumunda disiplin cezası alınabilir. Bu politikaların uygulanmasından Ondokuz
Mayıs Üniversitesi Rektörlüğü sorumludur.

Referanslar
-----------

- [Koç Üniversitesi Kullanıcı Şifre Prosedürü](https://my.ku.edu.tr/sites/my.ku.edu.tr/files/P03-BI-001_KULLANICI_SIFRE_PROSEDURU.pdf)
- [University of Georgia Password Policy](https://eits.uga.edu/access_and_security/infosec/pols_regs/policies/passwords/password_standard/)
