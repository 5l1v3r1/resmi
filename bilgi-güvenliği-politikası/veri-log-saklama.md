Veri ve Log Saklama Politikası
=============================

Amaç ve Kapsam
--------------

Ondokuz Mayıs Üniversitesi servislerinin kullanımıyla ilgili çeşitli verileri
kaydeder ve bu verileri 5651 sayılı "İnternet Ortamında Yapılan Yayınların
Düzenlenmesi ve Bu Yayınlar Yoluyla İşlenen Suçlarla Mücadele Edilmesi Hakkında
Kanun" kapsamında belirtilen sürelerce saklı tutar. Kayıtlar gizli kabul edilir.
Ondokuz Mayıs Üniversitesi, bu saklama süresi boyunca verilere yetkisiz erişimi
engellemek için aktif önlemler alır. Saklama süresi, iş gereksinimlerine,
yasalara, yönetmeliklere, Üniversite politikasına veya kapasite sınırlamaları
gibi teknik kısıtlamalara göre kısaltılabilir veya uzatılabilir.

Genel İlkeler
-------------

Veri ve Log Saklama sürelerinin belirlenmesinde Ondokuz Mayıs Üniversitesi
Bilişim Kaynakları’nın kullanımı göz önünde bulundurulmuştur. Verilerin ve logların
saklanmasını gerektiren durumlar için başlıca kriterler aşağıda listelenmiştir:

- OMÜ ağının sağlam operasyonel güvenliğini korumak
- Soruşturmayı veya çözümü gerektiren sorunları bildiren üçüncü şahıslara cevap
  vermek
- Operasyonel verilerin yanlışlıkla ifşa edilmesine neden olan fırsatları
  azaltmak için günlük kaydı sınırlamak
- Adli makamlarca ihtiyaç duyulabilecek erişim kayıtlarını tutmak

Aşağıdaki ilkeler, Ondokuz Mayıs Üniversitesi Bilişim Kaynaklarındaki kayıtların
tutulmasına ve yönetilmesine yardımcı olur:

- Ondokuz Mayıs Üniversitesi Bilişim Kaynakları Kullanıcılarının gizliliğini
  korumak için saklama süreleri optimize edilmiştir.
- Ondokuz Mayıs Üniversitesi Bilişim Kaynaklarında saklanan verilere sadece
  yetkilendirilmiş kişiler tarafından erişim sağlanır.

İstisnalar
----------

Ondokuz Mayıs Üniversitesi dışındaki sağlayıcılar tarafından işletilen bulut
hizmetleri ve BT hizmetleri, bu politikanın kapsamı ve kontrolünün ötesinde
kayıt tutma sürelerine sahip olabilir.

Belirli verilerin tanımlanan günden daha uzun süre tutulduğu ve bazı üçüncü taraflara
açıklandığı durumlar ortaya çıkabilir. Bu tür herhangi bir bilginin yetkili
personel tarafından kullanılması ve herhangi bir günlük kaydının üçüncü
şahıslara verilmesi Ondokuz Mayıs Üniversitesi Rektörlük makamının onayı ve
talimatı altında yapılır.

Referanslar
-----------

- [Mevzuat Bilgi Sistemi](http://www.mevzuat.gov.tr/Metin.Aspx?MevzuatKod=7.5.16405&MevzuatIliski=0)
- [University of California Santa Cruz Information Security Log Policy](https://policy.ucsc.edu/policies/its/it0005.html)
- [Log Management for the University of California](http://www.ucop.edu/information-technology-services/initiatives/resources-and-tools/LogManagementGuidelines-2006-05-01.pdf)
- [TUBİTAK BİLGEM](http://bilgem.tubitak.gov.tr/tr/kurumsal/kisisel-verilerin-korunmasi-hakkinda-bilgilendirme)
