Güvenlik Değerlendirme Politikası
=================================

Amaç
----

Bu politika; Ondokuz Mayıs Üniversitesi bilgi güvenliği denetimlerinin ve
değerlendirmelerinin, üniversite verilerinin korunması ve güvenliğinin
sağlanmasında etkili olmasını amaçlamaktadır.

Kapsam
------

Bu politika; Ondokuz Mayıs Üniversitesi'ndeki tüm güvenlik denetimleri, güvenlik
denetimlerini zorunlu kılan tüm politikalar ve güvenlik denetimlerinden
etkilenen tüm ekipman, bilgisayarlar ve çalışanlar için geçerlidir.

Genel İlkeler
-------------

1. Güvenlik Değerlendirmesi, bilgi güvenliğinin bir bütün olarak amacına uygun
   kalmasını sağlamak ve üniversitenin sürekli gelişme fırsatlarını belirlemek
   için her yıl gözden geçirilmelidir.

1. Güvenlik denetimleri, Ondokuz Mayıs Üniversitesi Rektörlüğü tarafından
   görevlendirilen BİDB'ye bağlı Bilgi Güvenliği Ekibi tarafından
   gerçekleştirilmeliir.

1. Bilgi Güvenliği Ekibi, periyodik olarak dahili güvenlik açığı taramalarını
   yapmalıdır. Bu taramaların sonuçları üniversitenin risk değerlendirmesine
   uygun olarak ele alınmaldır.

1. Yönetim tarafından, iç de dış paylaşlardan alınan geri bildirimler göz önünde
   bulundurularak, politikalar uyarınca bilgi güvenliği performansı
   incelenmelidir.

1. Yapılan güvenlik değerlendirmesi aşağıdakileri sağlamalıdır:

   - Mevcut metriklerin değerlendirmesi
   - Kritik bilgi varlıklarının belirlenmesi
   - Risk değerlendirme sonuçlarının bilgi güvenliği kapsamında iyileştirilmesi
   - Hedeflenen uygulamaya yönelik karşılaşılan engellerin tanımlanması
   - Bilgi güvenliği politikasının ve bilgi güvenliği hedeflerinin,
     üniversitenin stratejik hedefleri ve dış ortamdaki herhangi bir değişiklik
     karşısında devamlılığının değerlendirilmesiyle birlikte gözden geçirilmesi
   - Toplanacak veriler için yeni ölçütlerin belirlenmesi
   - Bilgi güvenlik denetimlerinin yerinde yapılması
   - Üniversitenin normal iş süreçlerine bilgi güvenliğinin aktif olarak
     katılmasının sağlanması
   - Güvenlik iyileştirme fırsatlarının sürekli gözden geçirilmesi

1. Güvenlik denetimleri sonucunda;

   - Mevcut yönetmeliklerle uyumluluk değerlendirilmeli
   - Üniversitenin bilgi güvenliği açısından güçlü ve zayıf yönleri belirlenmeli
   - Politikaları, standartları ve prosedürleri iyileştirmek için
     özelleştirilmiş bilgi güvenliği önerileri sunulmalı
   - Önerilerin uygulanması için bir zaman planı hazırlanmalıdır.

1. Yıllık incelemenin sonuçları bir raporda sunulmalıdır. Raporda, bilgi
   güvenliği politikalarına uygun olarak tasarlanan eylem planı ve uygulanan
   zaman ölçeği belirtirmelidir. Eylemlerdeki ilerleme, BİDB tarafından yıl
   içinde izlenmelidir.

Referanslar
----------

- [Cardiff University Information Security Framework Review Policy](http://sites.cardiff.ac.uk/isf/policies/information-security-framework-review-policy-2/)
- [SCA Policy & Procedures Review](http://www.scasecurity.com/policy-and-procedures-review/)
- [Loyola University Chicago Vulnerability Assessment Policy](https://www.luc.edu/its/itspoliciesguidelines/vulnerability_assessment_policy_.shtml)
- [WIKIZERO Information Technology Security Assessment](http://www.wikizero.org/index.php?q=aHR0cHM6Ly9lbi53aWtpcGVkaWEub3JnL3dpa2kvSW5mb3JtYXRpb25fVGVjaG5vbG9neV9TZWN1cml0eV9Bc3Nlc3NtZW50)